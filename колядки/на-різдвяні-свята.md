На різдвяні свята
================================================================

На Різдвяні свята
всі ся радуймо,
і на Славу Божу
заколядуймо.

Христос народився
із Діви Марії
на Різдвяні свята
як цвіт лелії.

А вже темна нічка
гори вкриває,
а Божа родина
місця шукає.

А місця не було,
бо вже все заснуло,
де Пречиста Діва
йшла ночувати.

Люди не прийняли —
жалю не було,
для Ісуса Христа
місця не було.

Не було для нього
в Вифлeємі хати,
мусила в стаєнці
заночувати.

3 тяжкої дороги
Вна ся втомила,
і Божого Сина
нам народила.

І нашого Спаса
положила в яслах.
Най серце радіє
в Тобі, Маріє!

Котра найясніша
зірка світила,
вна ся над вертепом
низько спустила.

I прекрасним світлом
стаєньку світила,
де Пречиста Діва
Сина зродила.

І ми також нині
віддаймо поклін
Дитятку малому,
бо достойний Він.

Ми ся всі згуртуймо
і заколядуймо,
і віддаймо славу
Народженому!
