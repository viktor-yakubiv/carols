Нова радість стала (повстанська)  
================================================================

Нова радість стала,  
яка не бувала,  
над вертепом звізда ясна  
увесь засіяла!

Ой, ти чуєш, брате,  
сумную новину:  
закували у кайдани  
нашу неньку Україну...

В кайдани кували,  
на хрест розпинали,  
люд невинний тисячами  
в сиру землю закопали.

А Степан Бандера  
на се споглядає,  
здоймив руки до Ісуса,  
Ісуса благає:

>	Ісусе, мій милий,  
>	я Тебе благаю,  
>	поможи ми сю комуну  
>	вигнати із краю...

Комуна втікала —  
ліси ся хилили,  
люди впали на коліна —  
Богу ся молили!

Богу ся молили  
за Бандеру-тата,  
щоби вигнав з України  
проклятого ката!
