В Вифлеємі новина
================================================================

В Вифлеємі новина:
Діва сина породила.
Породила благодати,
Непорочна Діва-мати
*Марія*.

Положила на сіні
в вифлeємській яскині.
Йосиф Діву потішає,
повивати помагає
*Марії*.

Слава Божа і хвала
у вертепі настала.
З неба ангели злітають
з Сином Божим прославляють
*Марію*.

Серед темної ночі
Дивне світло бʼє в очі.
Ясна зоря засвітила,
де дитятко породила
*Марія*.

Недалеко пастирі
пасли стадо в долині.
До вертепа прибігають
і з Дитятком тут вітають
*Марію*.

На коліна падають,
подарунки складають:
<q>Що убогий може дати,
жертвуємо, Сину Божий,
*Марії*</q>.

Ще приходять три царі,
аж зі Сходу звіздарі.
Для Ісуса ставлять щиро
ладан, золото і миро
*Марії*.

І ми тоже поспішім,
Богу дари принесім.
У покорі прибігаймо
з Сином Божим все благаймо
*Mapiю*.
