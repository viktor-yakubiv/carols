Вчора ізвечора
================================================================

Вчора ізвечора
з Небесного Двора
сталася новина:
Діва родить Сина.

Вродився-придався,
на Бога Він здався.
На Божії руки,
на жидівські муки.

Жиди Йго мучили,
на хресті розпʼяли.
А з хреста здоймили,
у гріб положили.

На третій день воскрес,
на Небо ся возніс.

Де впала Йго кровця, —
там стала церковця.
Люди в ню ходили,
Богу ся молили.

Де впала зірниця
там стала криниця.
Люди воду брали,
Христа прославляли.

А ми теж співаймо,
Христа прославляймо.
Про Божого Сина
Про нашого Спаса пісню заспіваймо.
