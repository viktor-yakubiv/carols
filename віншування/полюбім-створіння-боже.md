Полюбім створіння Боже
================================================================

В темнім небі зірка сяє,

Настає велична мить.

Все створіння завмирає,

Сина Божо зустріть.

  

Простяга Ісусик руки,

Дише ладаном земля,

Обійма поля і луки,

Ріки, гори і моря.

  

Хай несе він в кожну хату,

Світло радість і тепло!

Хай серця будуть багаті,

Милосердям і добром.

  

Щоб могли ми зрозуміти -

Бог нам землю сотворив.

Маємо її любити,

Як Ісус нас полюбив!

  

Щоб ми добре газдували,

І в своїй коморі,

І у лісі, і на морі,

І у чистім полі.

  

Тож з Різдвом Вас, добрі люди,

Щиро привітаєм!

Живіть в мирі і достатку,

Христос ся рождає!

  

 _Аліна Червоноока, 24 роки_

 _"Екологічний колядник" Івано-Франківськ, 2015_

  


[джерело]: https://kyrios.org.ua/literature/vinchuvannya/25658-poljubim-stvorinnja-bozhe.html

Отримано із [християнського порталу «Кіріос»][джерело]
2024-01-05
