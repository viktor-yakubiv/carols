Віншую вам добром
================================================================

Я віншую вам добром, яким світ сповни́вся,
бо сьогодні в Вифлеємі Христос народився.
У стаєнці, між бидляти поклали на сіні,
Того, хто світ сотворив і несе спасіння.

Щоб народжене Дитя Вас благословило
Й щастям, радістю, любов'ю щиро обдарило.
Щоби мир запанував у душі, і в хаті,
і держава наша була цілісна і багата.

Щоби ГМО в продукти вам не добавляли,
й на світлодіодні лампи гроші завжди мали.
Щоб повітря у дворах завжди свіжим було,
щоб тепло вашу домівку й сім'ю не минуло.

Коляда нехай в душі засіває рясно,
щоби жили ви в цім році наче хліб під маслом,
щоби всякі негаразди хату оминали,
і у щасті, і здоровʼї знов Різдва діждали.

----------------------------------------------------------------

Ірина Луцишина, 32 роки

[джерело]: https://kyrios.org.ua/literature/vinchuvannya/25666-vinshuju-vam-dobrom.html

Отримано із [християнського порталу «Кіріос»][джерело]
2024-01-05
