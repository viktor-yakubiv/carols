Прийми Різдво у серце, Народе
================================================================

Радійте, співайте народи усі,

Бо радість велика на грішній землі.

Родився Спаситель, Ісус наш, Господь.

Народе, Йому уклонитись приходь.

Віддай Йому честь у яскині Його,

Доброму Батьку і Творцю усього.

Із серцем смиренним до Нього прийди,

Й дарунки найкращі Йому принеси.

Захопи для Ісусика, Бога малого,

Хоча би частину серденька свого.

Дозволь же і ти, немов той бідняк,

Щоб в ньому родилося Боже Хлоп'я.

Творець Він і Батько люблячий твій ,

Лише з Його Волі живеш на землі.

Бо ти є творінням, чудом Любові,

Підкорися, народе, ти Її волі.

 _Оксана Шуркало, 17 років_

 _"Екологічний колядник" Івано-Франківськ, 2015_

  


https://kyrios.org.ua/literature/vinchuvannya/25657-prijmi-rizdvo-u-sertse-narode.html.txt
