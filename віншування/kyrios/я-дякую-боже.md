Я дякую, Боже
================================================================

Я дякую, Боже, за всі стежки долі,
За ночі самотні, холодні й сумні.

За те, що ховав Ти за хмарами зорі ,
Гартуючи дух, наче сталь у вогні.

Я дякую, Боже, за терня колюче,
За зранену душу і біль від обрАз.

За морок нічний і за хащі дрімучі,
Куди міражі затягАли не раз.

Я дякую, Боже, за всі буревії,
Що душу шмагали, неначе бичем.

За сльози пекучі в обмІн на довіру,
За втрату, що серце пробила мечем.

Я дякую, Боже, за всі перешкоди,
За “липових” друзів, за зраду й обман.

За тих, хто на мене наклЕпи наводив,
Пускаючи в очі солодкий туман.

Я дякую, Боже, за всі ці терпіння!
За те, що всім серцем прощати навчив,

Засіяв у душу Любові насіння,
По-новому світ свій для мене відкрив.

За те, що навчив кожну мить цінувати,
За вірність і відданість рідних людей.

За вміння правдивість і фальш розрізняти,
За щастя стрічати іще один день.

Я дякую, Боже, за Істинних Друзів,
За тих, хто був поруч в тривозі й біді.

За всіх, з ким крокую по життєвій дорозі,
Й кого ще зустріну на своЄму путі.

Я дякую, Боже, за світло яскраве,
Що ти в темноту мого серця пролив.

За всі співпадіння життєвих обставин,
За те, що Ти сонце в мені засвітив


https://kyrios.org.ua/literature/vinchuvannya/3880-ja-djakuju-bozhe.html.txt
