На Різдво люд осяває слава світа
================================================================

На Різдво люд осяває слава світа,
Колядують і вінчують благі літа,
Провінчую господарю й господині,
Злагода й любов хай буде у родині!
В мирі і добрі бажаю святкувати,
І в здоров'ї на поріг Різдво діждати!


 _Речитатив:_

Добрий вечір тому, хто в домі сьому -
І старому, і малому, і господареві тому!
Дай Боже у мирі і добрі святкувати,
В здоров'яїна той рік Рождества діждати!
Нехай над вашим домом зірка ясна сяє,
Нехай Господь вам щастя посилає,
Господарю, господині і всій вашій родині
Христос ся Рождає!
Будьте всі здорові, як рибки у морі,
Хай пливе достаток у ваші комори,
Дай вам Боже многії літа і пошану всього світа,
І врожай на вашім полі, щастя вам, доброї долі!

Світ радіє і співає, веселиться,
Відкупитель гріхів наших народився,
Патріархів величання - Бог предивний,
Всьому світові спасіння, милостивий.
Світлом душі хай осяє просвітитель
І від зла оберігає ізбавитель!

 _Речитатив:_

Різдвяна ніч зійшла на землю знову,
І хай вона вам душі освятить,
Плетіть життя із ниточок любові
І хай вас Бог усіх благословить!
Ця ніч свята всім людям возвіщає:
Господь створив нас тільки для добра,
Тож радістю небесною хай сяє
В серцях людей ясна його зоря!
В день Різдва Христового
Ми прийшли в ваш дім,
Щоб добра і злагоди побажати всім!
Щоб від нас вам, люди, додалось тепла,
Бо в цей день Марія сина родила!


https://kyrios.org.ua/literature/vinchuvannya/11468-na-rizdvo-ljud-osjavae-slava-svita-tekst-vinshuvannja.html.txt
