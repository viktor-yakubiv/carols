Я - маленька колядничка
================================================================

Я - маленька колядничка,
В мене - комір, плащ, спідничка,

В мене - теплі рукавиці:
Не боюсь я сніговиці.

Ні мороз мя не лякає,
Ні завія, ні сльота;

Тож, за батьківським звичаєм,
Добрим людям я співаю
Про маленького Христа.

Наш Ісус маленький,
Що всім людям так любенький,

До нас ручки простягає.
Христос ся рождає!

А тепер за коляду -
Заплатіть ми, бо вже йду.

Не давайте копійки,
Бо в кишенях є дірки.

А давайте паперові -
Будьте, ґазди, всі здорові.


https://kyrios.org.ua/literature/vinchuvannya/14874-ja-malenka-koljadnichka.html
