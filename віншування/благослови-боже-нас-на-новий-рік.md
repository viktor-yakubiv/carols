Благослови, Боже, нас на Новий рік
================================================================

Благослови, Боже, нас на Новий рік,
щоби був щасливий кожний чоловік.

Щоби нам в здоров'ю плили дні життя,
щоби всі славили і любили Тя.

Благослови рік той, Трійце Пресвята,
щоби ся родили пшениці й жита.

Щоби ми не знали голоду й війни,
від вогню й нужди нас охорони.

Так з тим Новим роком Господа просім,
і Бог допоможе, певно, людям всім,

та у всіх землях українського краю
дасть нам вік щасливий і любов Свою.

----------------------------------------------------------------

[джерело]: https://kyrios.org.ua/literature/vinchuvannya/14861-blagoslovi-bozhe-nas-na-novij-rik.html

Отримано із [християнського порталу «Кіріос»][джерело]
2024-01-05
