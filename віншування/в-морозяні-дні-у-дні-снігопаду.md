В морозяні дні, у дні снігопаду
================================================================

В морозяні дні, у дні снігопаду
маленький Ісусик вітає нас радо.

Всміхається всім Пресвятеє Дитя,
дарує нам свято і радість життя.

Ми нині душею до ясел горнімся,
малому Ісусу низенько вклонімся.

Він тягне до нас свої рученята,
Щоб нас пригорнути і нас обійняти.

Замешкай в мені, маленька Дитино,
Бо серце моє - наче ясла гостинні,

І нині у мене душа величає:
Христос ся рождає! Христос ся рождає!

----------------------------------------------------------------

[джерело]: https://kyrios.org.ua/literature/vinchuvannya/14875-v-morozjani-dni-u-dni-snigopadu.html

Отримано із [християнського порталу «Кіріос»][джерело]
2024-01-05
