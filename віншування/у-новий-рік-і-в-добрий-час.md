У Новий рік і в добрий час
================================================================

У Новий рік і в добрий час

Щиро віншуємо ми вас.

Здоров'я й щасття зичим вам,

Усій родині й діточкам.

Хай радість дім ваш наповнить,

А в двір - достаток загостить.

Іще бажаєм ласки з неба

І Божу поміч у потребі.

Радіймо разом в цю хвилину,

Бо ясна зірка на Вкраїну

Принесла звістку про Дитя

Та про щасливе майбуття.

Радіймо також нині тим,

Що народився Божий Син,

Що у тяжку для нас годину

Він зглянеться на Україну.

Надіймося, що від Христа-Дитяти

Одержимо ми ласку благо мати:

Віднині знову за рік

Зустріли в щасті Новий рік,

І жити многа, многа літ.

Христос ся рождає!


[джерело]: https://kyrios.org.ua/literature/vinchuvannya/14880-u-novij-rik-i-vdobrij-chas.html

Отримано із [християнського порталу «Кіріос»][джерело]
2024-01-05
