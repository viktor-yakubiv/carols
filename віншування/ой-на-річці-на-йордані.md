Ой, на річці на Йордані
================================================================

Ой, на річці на Йордані
Золотий хрест вишиваний,
Злетілися Ангелоньки,

Взяли Христа на крилоньки,
Понесли Го до церковці,
Поставили на престолці.
Взяли в книгах та й читати,

Яке би Му ім’я дати.
Дають йому: “Святий Петро”, -
Мати Божа не злюбила.
Мати Божа не злюбила,
Від престолу відступила.
Злетілись Анегелоньки,


Взяли Христа на крилоньки,
Понесли Го до церковці,
Поставили на престольці.
Взяли йому та й читати,

Яке би Му ім’я дати.
Дали ім’я: “Ісус Христос”, -
Мати Божа це злюбила.
Мати Божа це злюбила,
До престолу приступила.


[джерело]: https://kyrios.org.ua/literature/vinchuvannya/11610-oj-na-richtsi-na-jordani.html

Отримано із [християнського порталу «Кіріос»][джерело]
2024-01-05
