Ми прийшли Вас привітати
================================================================

Ми прийшли Вас привітати
І про свято розсказати.

Про святе Різдво Господнє
Проспівали Вам сьогодні.

Нова радість наступає,
Зоря правди всім сіяє,

Мир, злагоду і любов
Всім народам сповіщає.

Тож славімо Правду Божу
У вертепі, у яскині,
Що сьогодні народилась
В Ісусі-Дитині.

Радісно співаймо, гідно колядуймо,
І традиції різдвяні любім та шануймо.

Торжества Різдвяні щоб не забували,
Любов, щирість, милосердя у душі плекали.

Тож гуртуймось і єднаймось у одну громаду -
Усім хором подаємо щиру Вам пораду.

Не бути вже силам темним, біснуватим,
Катам і тиранам, навіки проклятим.

Єднаймось у вірі, в любові і мирі.
Прощаймо заблудлим, в душі будьмо щирі,

Бо лише в єднанні з Правдою святою
Ми прийдем до згоди, миру і спокою.

Христос ся рождає!


[джерело]: https://kyrios.org.ua/literature/vinchuvannya/14856-mi-prijshli-vas-privitati.html

Отримано із [християнського порталу «Кіріос»][джерело]
2024-01-05
