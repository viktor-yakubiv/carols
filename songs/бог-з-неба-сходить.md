Бог з неба сходить
================================================================

Бог з неба сходить,\
з Діви ся родить\
во яслах,\
в стайні убогій\
для щастя многих,\
для всіх нас.

Ангели з неба,\
як було треба\
співали,\
до Вифлеєму\
всім тим дорогу\
являли.

Звізда небесна\
сіяла ясно над\
шопов.\
Прийшли три царі,\
воздали дари\
з охотов.

Злото, кадило\
разом із миром\
зложили.\
І на колінах\
Пана в пеленах\
просили:

"Прийми нас Царю,\
хоч нас так мало,\
в офіру,\
яко слуг своїх\
дуже убогих\
і щирих!"

Ірод питає:\
"Що там сіяє\
на небі?"\
Волхви сказали:\
«Ми з книг читали,\
в Вертепі

Христос --- цар славний\
і пастер главний, ---\
родився»\
Ірод же з того\
чуда нового\
журився:

"Cила є війська,\
до міста швидко\
післати,\
невинні діти\
по два-три літа\
стинати!"

Матерям горе,\
сльози, як море.\
Ридають.\
Ірода злого\
немилостиво\
ругають.

Йосиф старенький,\
Цар молоденький\
в Єгипет\
взяв з собов Матку\
та й на ослятку\
ступають.

На й тепер Ірод\
і весь його рід\
воює,\
собі без віку\
пекельну муку\
готує.

Христос царствує\
Та й нам дарує\
всім Царство.\
Дякуєм Єму,\
Пану нашему,\
прекрасно.

Просим до того,\
щоби ще много\
прожити\
в щасті, в здоров\'ї,\
ще й добру долю\
дожити.

Всім разом нині\
при святій днині\
вінчуєм:\
сто літ прожити\
Бога хвалити\
навіки!
