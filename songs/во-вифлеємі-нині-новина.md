Во Вифлеємі нині новина
================================================================

Во Вифлеємі нині новина:  
Пречиста Діва зродила Сина.  
В яслах сповитий поміж бидляти,  
спочив на сіні Бог необятий.

Вже херувими славу співають,  
ангельські хори Спаса витають.  
Пастир убогий несе що може,  
щоб обдарити Дитятко Боже.

А ясна зоря світу голосить:  
<q>Месія радість, щастя приносить!  
До Вифлеєму спішіть всі нині,  
Бога вітайте в бідній Дитині!</q>

За світлом зірки десь аж зі Сходу  
йдуть три владики княжого роду,  
золото-дари, кадило, миро  
враз з серцем щирим несуть в офіру.

Марія Мати Сина леліє,  
Йосиф старенький пелени гріє.  
А Цар всесвіту в зимні і болю  
Благословить нас на кращу долю.

Ісусе милий, ми не багаті,  
золота-дарів не можем дати.  
Но дар цінніший несем од мира —  
це віра серця, це любов щира.

Глянь оком щирим, о Божий Сину,  
на нашу землю, на Україну.  
Зішли їй з неба дар превеликий  
Щоб Тя славили во вічні віки.
